---
layout: page
title: Sobre el Projecte
permalink: /ca/projecte/
lang: ca
lang-ref: project
sidebar: 0
---

<h1>Mapa Escolar de Contaminació</h1>

<h2> Quin és el buit de dades? </h2> Desafortunadament, les mesures de contaminació a Catalunya són sorprenentment paupèrrimes. Hi ha molt poques estacions de mesura en el territori, I moltes d’elles no mesuren les partícules a l’aire. 

<h2> Què ens diu la ciència sobre la contaminació de l’aire? </h2> Més i més estudis ens diuen que les partícules suspeses a l’aire (PM10 i PM2.5) són molt nocives per a la salut. Estudis demostren que les partícules afecten el fetus durant l’embaràs,  la nostra habilitat de concentrar-nos,  i la possibilitat de desenvolupar Alzheimer entre altres malalties neurològiques,  per posar uns quants exemples.

<h2> Per què no tenim mesures més fiables de contaminació? </h2> Hi ha molts factors que no hi juguen a favor. Per una banda, fins fa poc els equips de mesura de partícules eren cars, només recentment s’han fet més assequibles. Per altra banda, els mesuradors molt probablement ens diran que sovint estem per sobre dels nivells recomanats per la OMS. Per tant, hi ha un interès limitat en la seva mesura adequada. Els mesuradors més econòmics ens permeten fer aquesta acció des de baix, bottom-up!

<h2> De què serveix saber què respirem? </h2> La informació d’aquests sensors ens ajudarà a entendre millors els riscos per a la salut a cada escola. Aquesta informació serà útil tant per a la gent de les escoles com per a tots els habitants. Ens permetrà dissenyar accions de protecció per als centres més afectats o durant episodis d’alt risc. També ens permetrà facilitar dades a les administracions que els permetin actuar amb més coneixement de causa. El nostre objectiu és cobrir tot el territori I tenir un mapa molt més acurat de la contaminació a Catalunya.

<h2> I a nivell educatiu? </h2> No tenim cap dubte que parlar de la ciència dels sensors, els problemes de contaminació i impactes en la salut, dificultats en com millorar la contaminació de l’aire, l’anàlisi de dades, etc. pot ajudar a crear projectes transversals molt interessants a les aules. Per a aquelles escoles amb bici bus o que estiguin en procés d’implementar-ho, estem convençuts que els mesuradors ens mostraran el valor de les nostres accions.

<h2> El nostre compromís. </h2> Ens comprometem a dedicar tots els recursos en obtenir els sensors de partícules PM2.5 (aproximadament uns 250 euros per escola). També ens comprometem a assegurar que aquests sensors s’instal·lin amb èxit a l’escola o en llocs propers alternatius (famílies de l’escola). A través dels sensors I les mesures, esperem dur a terme molts projectes educatius i de divulgació. Les dades seran d’accés públic a qualsevol que les vulgui. Les primeres instal·lacions ja es començaran a fer a principis de setembre amb l’objectiu de fer el “mapeig” ben de pressa.

<br>
<center><b>Cada petita contribució compta! Tens 5 o 10 euros? Comptem amb tu!</b></center>
<br>

<b>Si decidiu a fer una contribució, us agrairíem si podeu posar la població/escola de procedència per a entendre millor l’interès geogràfic en aquest projecte.</b> 

<b>Si teniu especial interès en rebre el sensor a la vostra escola com més aviat millor, no dubteu en contactar-nos. </b>

Firmat: 

Mar Reguant

En col.laboració amb: RevoltaEscolar
